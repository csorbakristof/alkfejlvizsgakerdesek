# alkfejlvizsgakerdesek
Alkalmazásfejlesztés tantárgy vizsgakérdései

Ez a repository ad otthont az Alkalmazásfejlesztés tantárgy keretében, kollaborítv formában elkészített vizsgakérdés gyűjteménynek.

# A kérdések felhasználása, elérhetősége

- A vizsgaidőszak elejéig ide bekerülő kérdések bekerülnek a tantárgy kérdésbankjába és így szerepelni fognak a vizsgákon.
- Amíg ez a kérdéstár nem nő meg eléggé, a vizsgákon itt nem szereplő kérdések is előfordulnak majd.
- Amennyiben 250 (érdemben különböző) kérdés összegyűlik (ez ha mindenki ír kérdéseket, csak 5-6 kérdés fejenként!), akkor a vizsgákon szereplő összes kérdés ebből a gyűjteményből kerül ki.
- A vizsgaidőszak elejéig további kérdések is bekerülhetnek ide, nem csak a hallgatók által készítettek.
- Változások a vizsgaidőszakban: amennyiben a kérdés gyűjtemény elérte a "csak innen lesznek kérdések a vizsgán" méretet, a vizsgaidőszakban további kérdések már nem kerülnek majd bele. Ilyenkor már csak hibajavító céllal mergelünk pull requesteket, de természetesen minden ekkor beküldött hozzájárulást (akár új kérdéseket is) értékelünk.

# Formátum

- A kérdések gyűjtése alapvetően a Moodle GIFT formátumában történik: https://docs.moodle.org/311/en/GIFT_format
- Amennyiben igény lesz rá, előzetes egyeztetés alapján más formátumok is használhatók, további fájlok hozzáadásával.

# Új kérdések beküldésének módja

- A hozzájárulás alapvetően a github fork és pull request mechanizmusa segítségével történik:
  - Forkold a repositoryt, ettől létrejön egy saját "másolatod" belőle
  - Hajtsd végre a módosításokat a saját repositorydban. Ha más formátum vagy előre egyeztetett új kategória nem indokolja, akkor a már meglévő fájlokba dolgozz.
  - Commitold és pushold a munkádat, majd hozz létre egy pull requestet. Ez egy kérés az eredeti repository karbantartói felé, hogy mergeljék a munkádat.
  - A pull request keretében "code review" keretében előfordulhat, hogy módosításokat kérünk, de ideális esetben 1-2 iteráció után mergeljük a munkádat.
- A módosítási javaslatok (pull requestek) tartalmazhatnak új kérdéseket, javításokat vagy pontosításokat, további visszajelzéseket a helyes vagy hibás válaszok esetére. Ezek mind nagyra értékelt hozzájárulások.
- A kérdésekhez bármely az adott formátum által támogatott kérdésfajtát használhatod.
- A kérdésre adott lehetséges **válaszoknál írj visszajelzést** is! Helyes válasz esetén nem kötelező, viszont hibás válasz esetén mindenképpen írj indoklást, hogy miért hibás a válasz.
- A duplikátum kérdések, vagyis amik alapvetően nem térnek el egy korábbitól, nem számítanak. Két egyforma kérdés körül az számít, amelyik hamarabb mergelésre kerül a repositoryba. A pull requestek feldolgozása időrendi sorrendben történik, de ha több iterációra ("request changes" körök) van szükség, akkor közben a többi pull request feldolgozása folytatódik.

# Értékelés a hozzájárulók felé

Ennek a kérdésgyűjtemény készítésnek alapvető célja és a hallgatók számára hozadéka a vizsgakérdések előre megismerése. De ezen kívül a hozzájárulók személyes jutalmazására bónusz pontokat adunk, melyek hozzáadódnak az év végi pontszámhoz (csak úgy, mint a házi feladat és a vizsga pontszáma). Mivel a kérdések színvonala, összeállításuk időigénye nagyon változó, így a kérdésekért 0.1-1.0 pont jár, hibajavítások és pontosítások esetén 0.1-0.5 a megszerezhető pont.

Vagyis ha valaki például készít 9 új, minőségi kérdést (9x1.0 pont), jó visszajelzésekkel kiegészítve, valamint a tanulás során amúgy is átnézett kérdésgyűjteményben kijavít 4 helyesírási hibát (4x0.1 pont) és 2 jelentősebb hibát (2x0.3 pont), akkor a félév végére kap +10 pontot, ami elég jelentős előny a bónuszok nélkül összeszedhető max. 100 ponthoz viszonyítva.